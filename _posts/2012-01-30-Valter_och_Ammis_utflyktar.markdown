---
layout: post
title: Valter och Ammis utflyktar
---

Då vår internetuppkoppling de senaste dagarna varit lite si och så kommer här en något försenad bloggpost om vårt dagliga liv och leverne i Thailand.

På måndagen hade Ammis drabbats av en viss rastlöshet och vaknade som "super-sura-sunk-sara" (för er som inte vet är det Super-snälla-silver-Saras" lite mer avigt inställda alter ego). Utom allt tvivel var att det behövdes en aktivitets-dag om familjen skulle kunna fortsätt existera i hennes närhet. Som tur är, är Valter dock nästan alltid redo för att hjälpa till med aktiviteter : ) Ammis och Valter begav sig därför redan tidigt på morgonen iväg för att hitta något att roa mamman med.

Anhalt ett blev ett fint litet tempel om ligger lite längre söderut på ön.

<a href="/images/2012-01-30/IMG_1510.JPG"><img src="/images/2012-01-30/thumbnails/IMG_1510.JPG" /></a>

Därefter blev det en promenad genom djungeln till ett vattenfall, bad i vattenfall och rykte om att en orm setts. (Enligt Ammis fantasi en arg 5 meters kobra, enligt thai-tjej "a smal, smal snake". Som tur är hade dock Ammis fortfarande lite av "super-sura-sunk-sara" i sig, och klarade av att gå tillbaka genom hela den livsfarliga djungeln.)

<a href="/images/2012-01-30/IMG_1577.JPG"><img src="/images/2012-01-30/thumbnails/IMG_1577.JPG" /></a>

Sen matades elefanter, både stora och små.

<a href="/images/2012-01-30/IMG_1552.JPG"><img src="/images/2012-01-30/thumbnails/IMG_1552.JPG" /></a>
<a href="/images/2012-01-30/IMG_1560.JPG"><img src="/images/2012-01-30/thumbnails/IMG_1560.JPG" /></a>

Dagen avslutades sedan såsmåningom hemma i hotellets pool där Valter, efter att ha blivit lovad en "du-får-önska-dig-vad-du-vill", simmade hela poolen fram och tillbaka! (Detta från att inte ha simma alls för tre veckor sedan!)

<a href="/images/2012-01-30/IMG_1589.JPG"><img src="/images/2012-01-30/thumbnails/IMG_1589.JPG" /></a>

Nu väntar en 4-hjulings dag....
