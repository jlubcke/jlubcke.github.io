---
layout: post
title: Kö och snöstorm
---

På måndagen gapade kylskåpet tomt varför Tove och Ammis begav sig ut för att
handla lite mat. Då vi dock inte riktigt hade insett vidden av
snöstorms-förberedelserna (och alla varningar som tydligen gått ut) blev
matshoppingen något av en skräckupplevelse. I mataffär nummer 1 började kön
till kassan ca 5 meter efter ingången. Tove och Ammis insåg därmed snabbt att
de behövde gå någon annan stans. Mataffär nr 2 verkade mycket bättre! Cirka 5
minuter efter det att som handlingen påbörjats började dock snön att falla och
folk drösade in i affären! Folk var som galna och handlade allt de kom över. I
hyllorna tog vattnet, läsk, mjölk, bröd, frukt slut på ett kick. Heeelt galet!

Hemma hade Valter och Vilma börjat bli oroliga, och då de inte kunde nå Ammis
mobil (kan inte ringa utomlands med telefonen i lägenheten) hade de helt enkelt
ringt Johan jobb och frågat efter honom. Receptionisten var mäkta imponerad då
hon rusade in till Johan och sa att hans barn var i telefonen och sökte honom.

Snön föll sedan sakta ned och bildade ett fint vitt täcke, och på TV:n varnades
alla i New York för extremt snöfall. Tunnelbanan slutade gå, butiker stängde
och folk uppmanades att gå hem tidigt från sina jobb. Kändes faktiskt lite
spännande!

Eftersom det var måndag och träningskväll begav vi oss dock till gympahallen
bara för att mötas av meddelandet att all träning var inställd. Det var bara
att traska hem igen. Snön singlade dock vackert ned så det blev en trevlig
promenad.

<a href="/images/2015-01-26/IMG_3568.JPG"><img src="/images/2015-01-26/thumbnails/IMG_3568.JPG" /></a>
<a href="/images/2015-01-26/IMG_3642.JPG"><img src="/images/2015-01-26/thumbnails/IMG_3642.JPG" /></a>
