---
layout: post
title: Finväder
---
Vädret har vänt!! Idag har det för första gången på flera veckor varit några
plusgrader mitt på dagen + att solen rikligt gödslat med strålar från en blå
himmel. RIKTIGT finväder. Börjar kunna ana varför så många guideböcker skriver
om NY excellenta parker och kaféer där de tycker att man ska sitta ned, titta
på folk och ta en kaffe/glass/muffins.  

Tisdagförmiddagen spenderades dock inomhus. Barnen pluggade medan mamman skötte
pluggstödet samt markservicen med mat och tvätt. Farmor Ulla och farfar Rolf
dök sedan upp lagom till lunch och inmundigade våfflor, smörgås å´ ägg och
bacon tillsammans med oss.  Efter lunchen spenderade vi sedan några fina timmar
i lekparken precis bredvid Hudsonfloden och efter det var det dags att sätta
fart mot Asphalt Green och gympan. För att Vilma och Ammis skulle orka träna
hanns även ett restaurangbesök med på vägen. Restaurangen var helt okej och
kändes lite som om den vore klippt och skuren ur en typisk Amerikansk sitcom.
Kanske är det där nästa ”Vänner” kommer att utspela sig?
