---
layout: post
title: Super Bowl
---

Vi har inte undgått att nationen laddat för sport-centrerat
reklamfilms-maraton, så vi har laddat upp med skräpmat och blaskig
pilsner. Trots att vi har hundratals kanaler på vår teve så var det
inte någon av dem som skulle sända spektaklet. (Om man inte räknar med
en spansk-talande variant, men vi antog att det var meningen att det
skulle avnjutas på orginalspråket.) Gott och väl så har vi internet,
och där skulle man kunna titta. Vårt internet är dock lite skakigt,
och det visade sej att man bara kan surfa (eller ringa för den delen)
om man håller kabeln i rätt vinkel, så det krävdes både plåster och
godis-folie för att få se Super Bowl...

<a href="/images/2015-02-01/IMG_1659.JPG"><img src="/images/2015-02-01/thumbnails/IMG_1659.JPG" /></a>
<a href="/images/2015-02-01/IMG_1665.JPG"><img src="/images/2015-02-01/thumbnails/IMG_1665.JPG" /></a>

Men när det väl var dags så funkade allt och det var riktigt spännande
på slutet. De vita vann över de blåa till Johan, Vilma och Valters
stora belåtenhet.

<a href="/images/2015-02-01/IMG_1664.JPG"><img src="/images/2015-02-01/thumbnails/IMG_1664.JPG" /></a>


