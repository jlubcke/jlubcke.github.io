---
layout: post
title: Intrepid
---

Väderprognosen idag lovade regn, men till vår oförställda lycka så har vi fått
en dag av strålande solsken!!! Vi var skapligt tidiga iväg hemifrån och fick en
riktigt mysig bussresa i smörvädret.

En av puckarna på vår bucket-list har varit hangarfartyget Intrepid som ligger
vid en pir på västra sidan av Manhattan. Den inhyser ett flyg- och
rymdfärjemuseum. Inne på hangarfartygets hangardäck fanns det mycket flygplan
att titta på. Och en rätt imponerande Intrepid-modell byggd i lego.

<a href="/images/2015-03-09/IMG_4148.JPG"><img src="/images/2015-03-09/thumbnails/IMG_4148.JPG" /></a>
<a href="/images/2015-03-09/IMG_2050.JPG"><img src="/images/2015-03-09/thumbnails/IMG_2050.JPG" /></a>
<a href="/images/2015-03-09/IMG_2060.JPG"><img src="/images/2015-03-09/thumbnails/IMG_2060.JPG" /></a>
<a href="/images/2015-03-09/IMG_2061.JPG"><img src="/images/2015-03-09/thumbnails/IMG_2061.JPG" /></a>

Det fanns mycket att titta på, stort och imponerande, men det smolkades en hel
del av att de visade en film om hur Intrepid krigade i andra världskriget.
Filmen var någon slags hyllning till de soldter som dött under ett
kamikazeangrepp. Ganska osmakligt, men rejält snaskigt blev det när en brett
leende skådespelare på slutet kom in i filmen och berättade hur fantastiskt
snabbt de återkommit i strid och hur de då kunde bomba sönder och samman
Japanska soldater.

Rymdfärjan visade sej dock vara stängd idag, så vi har blivit
lovade att få komma in och kika på den igen imorgon med samma biljetter. :)

Efter avklarat museum så blev vi en smula förlamade av det fina värdet. Vi
strövade planlöst vidare in över Manhattan och trodde att vi letade efter
glass. Det visade sej att vi letade efter koreansk mat att äta i en park. Vi
hittade fantastisk god bi-bim-bap mm och en skaplig park (öppen betong-plats
invid Madison Square Garden, som för övrigt är RUND) där vi smörjde kråset.

<a href="/images/2015-03-09/IMG_2067.JPG"><img src="/images/2015-03-09/thumbnails/IMG_2067.JPG" /></a>
<a href="/images/2015-03-09/IMG_2070.JPG"><img src="/images/2015-03-09/thumbnails/IMG_2070.JPG" /></a>
<a href="/images/2015-03-09/IMG_2071.JPG"><img src="/images/2015-03-09/thumbnails/IMG_2071.JPG" /></a>
<a href="/images/2015-03-09/IMG_2073.JPG"><img src="/images/2015-03-09/thumbnails/IMG_2073.JPG" /></a>

Sen drällde vi mest vidare och njöt av fin-väder, McDonalds-glass och kaffe. 

På kvällen var de gympa.
