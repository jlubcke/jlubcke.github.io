---
layout: post
title: Bangkok
---

Nu är vi på plats i Thailand! Gårdagen blev i det närmaste episk efterssom det lilla sovandet på planet gjorde att det kändes som det fortfarande var avrese-fredag även på nyår. Resan gick över förväntan och barnen uppförde sig exemplariskt. (Kanske lite underlättat av den eletroniska doping som det turkiska flygplanet var utrustat med. På varje plats fanns egen skärm med massor-av-film-tvspel-webcam-i-fören underhållning.)

Efter taxiresa till hotellet kraschade Ammis i bingen som ett ton tegel, och barnen insisterade på att gå och bada i hotellpoolen med far. (När vi får till kameramaskineriet kommer det nog lite bilder från poolterassen.) Ontira hade tipsat om ett bra hotell och planen är nog att ta slutklämmen på samma ställe innan vi åker hem.

När Ammis vaknat och vi börjat bli sugna på någon slags lunch gav vi oss ut i vimlet och hamnade på... KFC! Vi börjar Thai-inskolningen lite försiktigt :^)  Men det var gott, så vi fick lunch där idag igen.

Sen badade vi i poolen igen.

På kvällen ingick det middag på hotellet. (Här skulle det kunna vara en fyndig bild på familjen helt ensamma i en stor resturang ätandes god mat. Alla verkar fira nyår någon annanstans...  Vi åkte därför skytrain två stationer och där var de, ALLIHOPA.) Thailändarna var förväntat finstämda gällandes pynt, subtila ljud- och ljuseffekter samt nyårsnedräkning... NOT! (Fin bild här på japaner som fotograferar blonda familjen. Ibland är man både turist och attraktion samtidigt.) Stor gemyt utan fylla och slagsmål. Det enda vi såg var en misslyckad väskryckning där gärningsmannen tillrättavisades bryskt och omgående av ynglingar i närheten... 

Idag var det poolbad igen. Den här gången var det Johan som trynade i solstolen. Valter bestämde sej för att han kunde simma och gjorde det ut till mitten av poolen där han blev trött och sjönk... Snäll svensk farbror var närmast och hoppade i och fiskade upp honom. Valter dock mest stolt: "Titta mamma! Jag kan simma nu."

I anslutning till poolen finns även ett gym där barnen gick loss. Vilma avverkade dagens träningsprogram. Valter körde fria vikter. Tove sprang på löpband. Ammis var publik och supporter.

Vi har även fina bilder från glasstaberas på Swensens, men där blir det återbesök på hemresan så rapportering om det får vänta tills en annan gång.

Vi har nu thailändska telefonkort så vill man nå oss finns vi på +66 90 66 43 43 7 (Ammis) och +66 90 66 43 43 8 (Johan)

Imorgon kommer minibussen klockan nio, så nu ska vi sova lite.

