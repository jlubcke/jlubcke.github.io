---
layout: post
title: Presidents day
---

Idag var det Presidents day. Vi visste inte hur man skulle göra då så vi gjorde
ingeting särskilt. Johan var ledig så idag var han hemma och coachade barnens
studier.

Vi lunchade på färsk tortellini med tomatsås och vitlöksfrästa morötter. Sen
sov somliga middag. Det var rätt skönt att softa en hel dag.

Ett litet pyssel som Johan och Valter roade sej med var att försöka skriva egna
datorprogram för att bygga saker i dataspelet Minecraft. Våra första staplande
försök resulterade i en fin rund boll. (Som oväntad bieffekt av att det blev skugga
under bollen blev gräsmattan under bollen fylld av monster och zombies som
normalt bara ska finnas på natten.)

<a href="/images/2015-02-16/minecraft.png"><img src="/images/2015-02-16/thumbnails/minecraft.png" /></a>

Dessutom var det superkallt (-16°C och blåsigt) så vi kände ingen större lust
att gå ut. Men på eftermiddagen började solen skina in så vi gick upp och
provade att avnjuta fruktstund på vår ena takterass. Det var lä, så det var
rätt mysigt.

<a href="/images/2015-02-16/IMG_6288.JPG"><img src="/images/2015-02-16/thumbnails/IMG_6288.JPG" /></a>
<a href="/images/2015-02-16/IMG_6291.JPG"><img src="/images/2015-02-16/thumbnails/IMG_6291.JPG" /></a>
<a href="/images/2015-02-16/IMG_6297.JPG"><img src="/images/2015-02-16/thumbnails/IMG_6297.JPG" /></a>

Ammis har börjat få rätt påträngande tandvärk, så nästa äventyr involverar nog
den amerikanska vård-industrin...
