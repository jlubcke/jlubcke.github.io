---
layout: post
title: Road trip till Reading
---


Den här helgen hade vi bokat in att åka en sväng till Reading i Pensylvania, av
alla ställen. I somras gjorde de lite större tjejjerna i Vilmas gymnastik-grupp
ett besök på Berks Gymnastics Academy där. Så planen var att hälsa på där och
att Vilma kanske skulle få prova att träna med dem.

Efter lite efterforskning om hur man tar dig dit visade det sej att det
rimligaste nog var att hyra bil, om inte annat för att kunna ta sej runt när vi
väl kommit dit. (Pappa Johan insåg att det nog skulle bli han som körde, så han
har ägnar en inte oansenlig del av veckan innan åt att gruva sig över hur det
ska bli att köra bil på Manhattan...) Vi hittade en biluthyrning bara några
kvarter bort och bokade in oss på att komma förbi och hämta en liten bil på
lördag morgon.

När lördag morgon kom hade dock lördag natt ägnat sej åt ganska ymnigt snöande,
så den lilla flimsiga bil vi bokat kändes inte lika lockande längre. Vi valde
ett nummer större och packade in oss och for iväg.

På första motorvägsuppfarten stänker det lite vatten från en vattenpöl på bilen
och instrumentpanelen lyser upp med allehande ilskna meddelanden om att
bromsar, ABS, antislir och what-not inte längre vill vara med. Medan vi
kontemplerar detta missar vi nästa avfart på körplanen och befinner och
tydligen strax i Bronx. Instrumentpanelen fortsatte att bjuda föga uppmuntran.
Det kändes som en bra dag att köpa några megabyte data-roaming, så med
GPS-hjälp åkte vi tillbaka till Manhattan och uthyraren och beklagade oss.
Killen som hyrt ut bilen bad så mycket om ursäkt för haveriet och kompenserade
oss med att vi om vi ville kunde få en mini-van instället. Inget utom namnet
var mini på den Crysler som vi nu packade in väskorna i...

<a href="/images/2015-01-24/IMG_5376.JPG"><img src="/images/2015-01-24/thumbnails/IMG_5376.JPG" /></a>
<a href="/images/2015-01-24/IMG_5381.JPG"><img src="/images/2015-01-24/thumbnails/IMG_5381.JPG" /></a>
<a href="/images/2015-01-24/IMG_5398.JPG"><img src="/images/2015-01-24/thumbnails/IMG_5398.JPG" /></a>
<a href="/images/2015-01-24/IMG_5399.JPG"><img src="/images/2015-01-24/thumbnails/IMG_5399.JPG" /></a>

Eftersom vi inte hade någon vidare brådska så lät vi navigatorn välja vägar
utan biltullar, så även om det tog någon halvtimma längre så fick vi lite
roliga omvägar genom både New Jersey och Pensylvania.

Staden Reading dit vi skulle är känt för sina outlets, så första anhalten var
en gymnastikklädesoutlet. En rejäl bunt dräkter inhandlades och trots allt blev
den totala summan avsevärt mindre än senaste tävlingsdräkten inhandlad hemma.

Men sen blev det brottom och dessutom missade vi avfarten, så vi kom lite sent till gympaklubben. Med det gick som tur vad bra för Vilma att vara med. Vilma var superduktig och blev snabbt kompis med de andra gymnasterna.

<a href="/images/2015-01-24/IMG_5421.JPG"><img src="/images/2015-01-24/thumbnails/IMG_5421.JPG" /></a>

Först satt vi och hejjade på Vilma och pratade lite med tränarna, men Tove,
Valter och Johan han även med att gå en liten promenad i granskapet (och besöka
öl-outleten som låg granne. Mest Budweiser och liknande dock...) 

<a href="/images/2015-01-24/IMG_5404.JPG"><img src="/images/2015-01-24/thumbnails/IMG_5404.JPG" /></a>
<a href="/images/2015-01-24/IMG_5407.JPG"><img src="/images/2015-01-24/thumbnails/IMG_5407.JPG" /></a>
<a href="/images/2015-01-24/IMG_5410.JPG"><img src="/images/2015-01-24/thumbnails/IMG_5410.JPG" /></a>
<a href="/images/2015-01-24/IMG_5419.JPG"><img src="/images/2015-01-24/thumbnails/IMG_5419.JPG" /></a>

På träningen blev vi tipsade om en resturang som ligger alldeles invid hotellet
där vi ska bo, så när Vilma tränat klart så åkte vi dit. Det svarade väl upp
mot förväntningarna. Jättetrevlig, om än lite fumlig, kypare och smaskens mat.

<a href="/images/2015-01-24/IMG_5422.JPG"><img src="/images/2015-01-24/thumbnails/IMG_5422.JPG" /></a>
<a href="/images/2015-01-24/IMG_5429.JPG"><img src="/images/2015-01-24/thumbnails/IMG_5429.JPG" /></a>
<a href="/images/2015-01-24/IMG_5430.JPG"><img src="/images/2015-01-24/thumbnails/IMG_5430.JPG" /></a>

Till efterrätt åt vi glass med friterade oreo-cookies... America!

<a href="/images/2015-01-24/IMG_5432.JPG"><img src="/images/2015-01-24/thumbnails/IMG_5432.JPG" /></a>

Och hotellet vi blivit tipsade om var utöver att det låg uppskattat nära kvällsmaten, toppen även det.
