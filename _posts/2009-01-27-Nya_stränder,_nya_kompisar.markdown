---
layout: post
title: Nya stränder, nya kompisar
---

Klimatet har de senaste dagarna blivit allt mer fuktigt. När man
kommer upp på morgonen har inte längre de upphängda badkläderna torkat
och bara att gå ut med soporna gör att svetten lackar.

Det är supernajs att komma ner i vattnet och få det första
morgondoppet. (Även om det som synes på bilden inte är så där våldsamt
kallt i vattnet...)

<a href="/images/drupal/IMG_2724.JPG"><img src="/images/drupal/thumbnails/IMG_2724.jpg" /></a>

<a href="/images/drupal/IMG_2725.JPG"><img src="/images/drupal/thumbnails/IMG_2725.jpg" /></a>

Igår bestämde vi oss för att prova en annan strand och Ammis hade fått
tips om att Coconut beach var bra. Vi tog en taxi dit och trasslade
oss ner mellan resorterna till vattnet. Det gruffades lite när barnen
insåg att man inte kan ha med _hela_ strandkittet. "VA! Bara spadar,
ingen hink!" Som tur var kom mamman på strandfilten berdvid till vår
undsättning. De bodde just invid, så de hade stora påsen med. Våra
barn kom i samspråk kring sandgrävandet och till Toves oförställda
glädje var det den här gången en tjej i hennes ålder. Tove och Malva
visade sig vara rätt lika både till ålder och personlighet. Vi hängde
med familjen, Malva med lillebror Isak och föräldrar Lisa och
Johannes, mest hela dagen.

<a href="/images/drupal/IMG_2743.JPG"><img src="/images/drupal/thumbnails/IMG_2743.jpg" /></a>

De hade även en mysig pool där det snorklades en hel del. De stora
tjejjerna kom på att man kunde kasta korall-bitar i den djupa delen
och sedan simma ner och plocka upp dem.

<a href="/images/drupal/IMG_2745.JPG"><img src="/images/drupal/thumbnails/IMG_2745.jpg" /></a>

<a href="/images/drupal/IMG_2752.JPG"><img src="/images/drupal/thumbnails/IMG_2752.jpg" /></a>

<a href="/images/drupal/IMG_2765.JPG"><img src="/images/drupal/thumbnails/IMG_2765.jpg" /></a>

På kvällen kom de över på middag på halta hönan och senare hem till
vår veranda på lite Singha. Barnen lekte jättefint och även Baa som
bor här hände på.

<a href="/images/drupal/IMG_2783.JPG"><img src="/images/drupal/thumbnails/IMG_2783.jpg" /></a>

<a href="/images/drupal/IMG_2794.JPG"><img src="/images/drupal/thumbnails/IMG_2794.jpg" /></a>

Senare samlades barnen kring datorn och tittade på dunderklumpen.

<a href="/images/drupal/IMG_2776.JPG"><img src="/images/drupal/thumbnails/IMG_2776.jpg" /></a>

Johannes berättade att han ska på matlagningskurs på onsdag så Johan
tänkte haka på så att han kan laga Somtam till Ammis när vi kommer
hem. Och mammorna bokade in onsdagen på stranden med alla barnen.

<a href="/images/drupal/IMG_2788.JPG"><img src="/images/drupal/thumbnails/IMG_2788.jpg" /></a>

<a href="/images/drupal/IMG_2789.JPG"><img src="/images/drupal/thumbnails/IMG_2789.jpg" /></a>

<a href="/images/drupal/IMG_2792.JPG"><img src="/images/drupal/thumbnails/IMG_2792.jpg" /></a>

Under natten har Valter haft svårt att sova. Det var nog mest nappen
som spökade även om han hittade på en massa andra saker också att vara
sur över. I morse var dock gemyten åter.

<a href="/images/drupal/IMG_2808.JPG"><img src="/images/drupal/thumbnails/IMG_2808.jpg" /></a>

Nu när vi varit här ett tag så är det ju inte längre så benhårt med
jätte-faktor på solskyddet. Dock insåg Ammis att det är bra om
bikinitoppen sitter _precis_ där den suttit tidigare...

<a href="/images/drupal/IMG_2811.JPG"><img src="/images/drupal/thumbnails/IMG_2811.jpg" /></a>
